<?xml version="1.0" encoding="utf-8"?>
<Search><pages Count="51"><page Index="1"><![CDATA[Μελοποιημένη Ποίηση



                                      από τα ανθολόγια




                                         του Δημοτικού



















































                                     Επιμέλεια:             Κατερίνα



                                           Φωτοπούλου]]></page><page Index="2"><![CDATA[Ανθολόγιο



                                                  ’
                                              Α και Β’


                                                     τάξης]]></page><page Index="3"><![CDATA[Γιάννης Ρίτσος






                   Τα τζιτζίκια στήσανε χορό


                   Τζιτζίκια στήσανε χορό



                   στο ντάλα μεσημέρι*


                   και στέκουν γύρω τα παιδιά


                   και παίζουν παλαμάκια.









                   * ντάλα μεσημέρι: καταμεσήμερο]]></page><page Index="4"><![CDATA[Γιώργος Μαρίνος






                   Όταν κάνουνε πόλεμο


                   Όταν κάνουνε πόλεμο



                   η γη έχει πονόλαιμο


                   πονάει η καρδιά της


                   και κλαίνε τα παιδιά της


                   κι όλο κάνουνε πόλεμο



                   κι άντε με τον πονόλαιμο


                   τον άρρωστο λαιμό της


                   από τον πόλεμό της.


                   Ενάντια στον πονόλαιμο


                   στον πόνο και τον πόλεμο


                   υπάρχει μια ασπιρίνη



                   άνθρωποι, πέστε ΕΙΡΗΝΗ.]]></page><page Index="5"><![CDATA[Βιτσέντζος Κορνάρος



                    Η Αρετούσα


                   Στους περασμένους τους καιρούς, στην πόλη της Αθήνας,


                   ο Ηράκλης ήταν βασιλιάς ο ξακουστός ο ρήγας*,



                   και της κυράς του τ' όνομα το λέγανε Αρτέμη,


                   φρόνιμη ήταν κι όμορφη, μοσχομεγαλωμένη*.


                   Ευτυχισμένοι ζούσανε οι δυο τους μες στα πλούτη,


                   ένα μόνο τους έλειπε μες στη ζωή ετούτη,



                   κι από τη στεναχώρια τους κόντευαν να ποθάνουν:


                   που δεν μπορούσανε κι αυτοί ένα παιδί να κάνουν.


                   Τον ήλιο και τον ουρανό συχνά παρακαλούσαν


                   να τους χαρίσουν το παιδί που τόσο πεθυμούσαν.


                   Οι ευχές τους εισακούστηκαν και, μια καλήν ημέρα,


                   έφερε η βασίλισσα στον κόσμο θυγατέρα.



                   Όνομα ο ρήγας έδωσε στην κόρη: Αρετούσα,


                   για τα καλά της τα πολλά, τα πλούτη και τα λούσα.


                   Μεγάλωνε η Αρετή σαν δροσερό κλωνάρι


                   κι επλήθαινε στην ομορφιά, στη γνώση και στη χάρη.






                   * ρήγας: βασιλιάς


                   * μοσχομεγαλωμένη: καλοαναθρεμμένη]]></page><page Index="6"><![CDATA[Βασίλης Ρώτας






                   Ο παππούλης


                   Ο παππούλης σαν κοπέλι*



                   κάθε μέρα πάει στ' αμπέλι.





                   Το σκαλίζει, το ποτίζει


                   και το διπλοκαθαρίζει.






                   Και το Μάη με τους ανθούς


                   κορφοκόβει τους βλαστούς.





                   Κι ως να διπλοξεφυλλίσει,


                   η αγουρίδα* έχει γυαλίσει.






                   Τώρα φέρνει στο μαντίλι


                   κόκκινο γλυκό σταφύλι.






                   Τώρα κάθεται δραγάτης*


                   ο παππούς ανοιχτομάτης]]></page><page Index="7"><![CDATA[και του πάμε το φαΐ του



                   και μας δίνει την ευχή του





                   μας φιλεύει* και σταφύλια


                   σε καλάθια, σε μαντίλια.






                   * κοπέλι: νέος

                   * αγουρίδα: άγουρο σταφύλι

                   * δραγάτης: αγροφύλακας, αυτός που φυλάει τη σοδειά των χωραφιών

                   * φιλεύει: κερνάει]]></page><page Index="8"><![CDATA[Ζαχαρίας Παπαντωνίου






                   Ο παπαγάλος


                   Σαν έμαθε τη λέξη «καλησπέρα»



                   ο παπαγάλος, είπε ξαφνικά:


                   «Είμαι σοφός, γνωρίζω ελληνικά.


                   Τι κάθομαι εδώ πέρα;»






                   Την πράσινη ζακέτα του φορεί


                   και στο συνέδριο των πουλιών πηγαίνει


                   για να τους πει μια γνώμη φωτισμένη.


                   Παίρνει μια στάση λίγο σοβαρή,


                   ξεροβήχει, κοιτάζει λίγο πέρα,


                   και τους λέει: «Καλησπέρα».



                   Ο λόγος του θαυμάστηκε πολύ.


                   «Τι διαβασμένος, λένε, παπαγάλος!


                   Θα' ναι σοφός αυτός πολύ μεγάλος


                   αφού μπορεί κι ανθρώπινα μιλεί.



                   Απ' τις Ινδίες* φερμένος, ποιος ξέρει


                   πόσα βιβλία μαζί του να 'χει φέρει,


                   με τι σοφούς εμίλησε και πόσα]]></page><page Index="9"><![CDATA[να ξέρει στων γραμματικών τη γλώσσα!



                   — Κυρ παπαγάλε, θα 'χουμε την τύχη


                   ν' ακούσουμε τι λες και παραπέρα;»


                   Ο παπαγάλος βήχει, ξεροβήχει,


                   μα τι να πει, ξανάπε «Καλησπέρα».]]></page><page Index="10"><![CDATA[Νίκος Κανάκης






                   Χαρταετοί


                   Πέρα στους λόφους τους γυμνούς



                   πήγαν ο Μπάμπης κι η Λενιώ,


                   τα κοντογειτονόπουλα,


                   να ρίξουν τους χαρταετούς.






                   Πείσμα που το 'βαλαν τα δυο


                   ποιος θα περάσει τ' αλλουνού.


                   Τραβούν καλούμπα*, κι οι αϊτοί


                   πήραν τους δρόμους τ' ουρανού.





                   Με τα σκοινιά στο χέρι τους



                   λοξοκοιτιούνται κι απορούν,


                   που βλέπουν και τους δυο αϊτούς


                   στο ίδιο ύψος να πετούν!






                   Όσο να ιδούν να καλοϊδούν,


                   εμπλέχτηκαν κι οι δυο αϊτοί


                   κι ανεμοστροβιλίζοντας]]></page><page Index="11"><![CDATA[πέσαν μπροστά τους καρφωτοί.






                   Τώρα ο Μπάμπης κι η Λενιώ


                   να τους ξεμπλέξουν δεν μπορούν,


                   μπερδεύουνε τα χέρια τους,


                   λοξοκοιτιούνται και γελούν.






                   * καλούμπα: ο σπάγκος με τον οποίο πετάμε τον αϊτό]]></page><page Index="12"><![CDATA[Γεώργιος Βιζυηνός






                   Το φεγγαράκι


                   Φεγγαράκι σιγανό



                   πλέει μες στον ουρανό


                   σα σκαφίδι φωτεινό.





                   Σαν καντήλι κάθε βράδυ



                   δίχως άναμμα και λάδι,


                   φέγγει μέσα στο σκοτάδι.





                   Ήθελα να το κρατώ


                   σαν το τόπι μου κι αυτό,


                   δω κι εκεί να το πετώ.






                   Μα ποτέ σωστό δε μένει,


                   μια τρανεύει, μια μικραίνει,


                   σαν τι τάχα να παθαίνει;






                   * σκαφίδι: μικρό πλεούμενο]]></page><page Index="13"><![CDATA[Ρένα Καρθαίου






                   Χριστουγεννιάτικο δέντρο


                   Καμπανούλες, καμπανούλες



                   κρεμαστές μικρές χαρούλες,


                   και μπαμπάκι αντί για χιόνια


                   στα μικρά του δέντρου κλώνια.






                   Μπάλες μπάλες και κεράκια


                   κι αναμμένα φαναράκια,


                   και παιχνίδια κι αγγελούδια


                   κι άλλα χίλια δυο καλούδια.





                   Κάτω χαμηλά στη βάση



                   μάγοι και βοσκοί έχουν φτάσει,


                   και προς της κορφής τα μέρη


                   φέγγει λαμπερό ένα αστέρι.]]></page><page Index="14"><![CDATA[Ανθολόγιο



                                                  ’
                                              Γ και Δ’


                                                     τάξης]]></page><page Index="15"><![CDATA[Νίκος Γκάτσος






                   Ο εφιάλτης της Περσεφόνης


                   Εκεί που φύτρωνε φλησκούνι κι άγρια μέντα

                   κι έβγαζε η γη το πρώτο της κυκλάμινο

                   τώρα χωριάτες παζαρεύουν τα τσιμέντα


                   και τα πουλιά πέφτουν νεκρά στην υψικάμινο.




                   Εκεί που σμίγανε τα χέρια τους οι μύστες

                   ευλαβικά πριν μπουν στο τελεστήριο


                   τώρα πετάνε τ’ αποτσίγαρα οι τουρίστες

                   και το καινούργιο παν να δουν διυλιστήριο.




                   Εκεί που η θάλασσα γινόταν ευλογία


                   κι ήταν ευχή του κάμπου τα βελάσματα

                   τώρα καμιόνια κουβαλάν στα ναυπηγεία

                   άδεια κορμιά σιδερικά παιδιά κι ελάσματα.





                   Κοιμήσου Περσεφόνη

                   στην αγκαλιά της γης

                   στου κόσμου το μπαλκόνι


                   ποτέ μην ξαναβγείς.]]></page><page Index="16"><![CDATA[Γιάννης Ρίτσος


                   Πρωινό άστρο


                   Σ’ένα μαξιλάρι – φεγγαράκι

                   το παιδί μου αποκοιμήθηκε.


                   Όλη η πλάση στις μύτες των ποδιών

                   κοιτάζει απ’ το παράθυρό μας

                   κοιτάζει το παιδί μου που κοιμήθηκε.




                   Όλα τ’ αστέρια


                   μια μυγδαλιά ανθισμένη αστέρια

                   μπρος στο παράθυρό μας


                   κοιτάζει το παιδί μου που κοιμήθηκε.




                   Ο θεός των σπουργιτιών και των παιδιών

                   πίσω από μια κουρτίνα λουλουδένια


                   κοιτάζει το παιδί μου που κοιμήθηκε.



                   Σιγά, μανούλα,


                   σιγά.

                   Θα το ξυπνήσεις.




                   Τι θόρυβο που κάνει


                   η πορτούλα της καρδιάς σου

                   καθώς ανοιγοκλείνει


                   στον κήπο της χαράς.]]></page><page Index="17"><![CDATA[Νανούρισμα






                   Ύπνε μου, έπαρέ μου το


                   Ύπνε μου κι έπαρέ μου το, κι άμε το στα περβόλια



                   και την ποδιά του γέμισε τριαντάφυλλα και ρόδα.


                   Τα ρόδα να ’ν’ της μάνας του, τα μήλα του κυρού του


                   και τ’ άσπρα τα τριαντάφυλλα να ’ναι του σάντουλού του.


                   Ο ύπνος τρέφει τα μωρά κι ο κάμπος τα βοσκάρια,



                   κι έμενα το παιδάκι μου το τρέφουνε τα χάδια.


                   Ο ύπνος μου στα μάτια σου κι η γεια στην κεφαλή σου


                   κι η αγρυπνιά στον κύρη σου να κάμει το προικί σου.


                   Κοιμήσου που στο γάμο σου, στ’ αρραβωνιάσματά σου


                   θ’ ανοίξουν ρόδα και ανθοί μέσα στην κάμαρά σου.


                   Τα χιόνια αλεύρια θα γενούν και τα βουνά δαμάλια



                   κι η θάλασσα γλυκό κρασί να πιουν τα παλικάρια.]]></page><page Index="18"><![CDATA[Κώστας Βάρναλης






                   Η μάνα του Χριστού


                   Φεύγεις πάνου στην άνοιξη, γιε μου καλέ μου,



                   Άνοιξή μου γλυκιά, γυρισμό που δεν έχεις.


                   Η ομορφιά σου βασίλεψε κίτρινη, γιε μου,


                   δεν μιλάς, δεν κοιτάς, πώς μαδιέμαι γλυκέ μου!]]></page><page Index="19"><![CDATA[Ρήγας Βελεστινλής






                   Θούριος


                   Ως πότε, παλικάρια, να ζούμεν στα στενά,



                   μονάχοι, σαν λιοντάρια, στες ράχες, στα βουνά;


                   Σπηλιές να κατοικούμεν, να βλέπομεν κλαδιά,


                   να φεύγομ’ απ’ τον κόσμον, για την πικρή σκλαβιά;


                   Να χάνομεν αδέλφια, πατρίδα και γονείς,



                   τους φίλους, τα παιδιά μας κι όλους τους συγγενείς;


                   Κάλλιο ’ναι μίας ώρας ελεύθερη ζωή,


                   παρά σαράντα χρόνοι σκλαβιά και φυλακή!]]></page><page Index="20"><![CDATA[Δημοτικό τραγούδι






                   Το μικρό κλεφτόπουλο


                   Xορεύουν τα κλεφτόπουλα, γλεντάνε τα καημένα,


                   κι ένα μικρό κλεφτόπουλο δεν παίζει, δε χορεύει,


                   μόν’ τ’ άρματα συγύραγε και το σπαθί τροχάει.



                   «Τουφέκι μου περήφανο, σπαθί μου παινεμένο,


                   πολλές φορές με γλίτωσες, βόηθα και τούτ’ την ώρα,


                   να σ’ ασημώσω μάλαμα να σε σμαλτώσω ασήμι …».]]></page><page Index="21"><![CDATA[Διονύσιος Σολωμός






                   Ελεύθεροι πολιορκημένοι


                   Το απόσπασμα αυτό είναι από το ποίημα του Διονυσίου Σολωμού


                   «Ελεύθεροι πολιορκημένοι», που το σχεδίασε ο ποιητής τρεις φορές,

                   χωρίς να το ολοκληρώσει. Είναι Απρίλιος του 1826. Οι Τούρκοι

                   πολιορκούν το Μεσολόγγι. Οι κάτοικοι αρνούνται να παραδοθούν.

                   Περνάνε φρικτές στιγμές. Yποφέρουν από πείνα και αρρώστιες. Κι είναι

                   άνοιξη. Η φύση, γεμάτη ζωή, είναι σαν να θέλει να παρασύρει τους


                   πολιορκημένους με την ομορφιά της. Οι πολιορκημένοι όμως βάζουν το

                   χρέος για την πατρίδα πάνω από τη ζωή τους.





                   Άκρα του τάφου σιωπή στον κάμπο βασιλεύει·



                   λαλεί πουλί, παίρνει σπυρί, κι η μάνα το ζηλεύει.


                   Τα μάτια η πείνα εμαύρισε· στα μάτια η μάνα μνέει·


                   στέκει ο Σουλιώτης ο καλός παράμερα και κλαίει:


                   «Έρμο τουφέκι σκοτεινό, τι σ’ έχω ’γω στο χέρι;


                   Οπού συ μου ’γινες βαρύ κι ο Αγαρηνός το ξέρει».]]></page><page Index="22"><![CDATA[Κώστας Καρυωτάκης






                   Ο Διάκος





                   Ο Αθανάσιος Διάκος ήταν ήρωας της Επανάστασης του 1821. Με λίγα

                   παλικάρια αντιστάθηκε στο γεφύρι της Αλαμάνας στους


                   πολυπληθέστερους Τούρκους. Ο θάνατός του υπήρξε μαρτυρικός.




                   Μέρα του Απρίλη.


                   Πράσινο λάμπος,

                   γελούσε ο κάμπος


                   με το τριφύλλι.

                   Ως την εφίλει


                   το πρωινό θάμπος,

                   η φύση σάμπως

                   γλυκά να ομίλει.


                   Εκελαδούσαν

                   πουλιά, πετώντας


                   όλο πιο πάνω.

                   Τ’ άνθη ευωδούσαν.


                   Κι είπε απορώντας:

                   «Πώς να πεθάνω;»]]></page><page Index="23"><![CDATA[Τζιάνι Ροντάρι






                   Ο μαύρος ήλιος


                   Και οι γιατροί κάνουν λάθη πότε πότε. Και οι γονείς ανησυχούν μερικές


                   φορές χωρίς ιδιαίτερο λόγο. Δύο ιατρικά λάθη θα διορθωθούν έγκαιρα,

                   αν διαβάσετε προσεχτικά τη φρασούλα «είναι η έκλειψη του ήλιου»,

                   που συνοδεύει τη ζωγραφιά του κοριτσιού.





                   Hκόρη μου ζωγράφισε



                   ολόμαυρο έναν ήλιο.


                   Είχε βάλει γύρω γύρω


                   πού και πού καμιά ακτίνα


                   με μπογιά πορτοκαλί.






                   Έκοψα λοιπόν το φύλλο


                   το ’δειξα σ’ ένα γιατρό


                   που αμέσως πήρε ύφος


                   λυπημένο σοβαρό


                   και μου είπε ορθά κοφτά



                   «θα ’χει ψυχολογικά».]]></page><page Index="24"><![CDATA[«Μέσα στο μυαλό της κρύβει κάτι



                   κι είναι λυπημένη


                   και τα βλέπει όλα μαύρα η καημένη,


                   μα αν το πρόβλημά της είναι


                   οφθαλμολογικό,


                   πήγαινε στον ειδικό



                   να της βάλει γιατρικό».





                   Ακούγοντας αυτά για το παιδί μου


                   από το φόβο παρά λίγο να κοπεί η αναπνοή μου.


                   Μα κοιτώντας πάλι, βρήκα σε μια γωνιά του φύλλου



                   μια φρασούλα που έλεγε: «είναι η έκλειψη του ήλιου».]]></page><page Index="25"><![CDATA[Οδυσσέας Ελύτης






                                   Ο γλάρος


                   Στο κύμα πάει να κοιμηθεί


                   δεν έχει τι να φοβηθεί

                   Μήνας μπαίνει μήνας βγαίνει


                   γλάρος είναι και πηγαίνει




                   Από πόλεμο δεν ξέρει

                   ούτε τι θα πει μαχαίρι


                   Ο Θεός του ’δωκε φύκια

                   και χρωματιστά χαλίκια




                   Αχ αλί κι αλίμονό μας

                   μες στον κόσμο το δικό μας


                   Δε μυρίζουνε τα φύκια

                   δε γυαλίζουν τα χαλίκια




                   Χίλιοι δυο παραφυλάνε


                   σε κοιτάν και δε μιλάνε

                   Είσαι σήμερα μονάρχης


                   κι ώσαμ’ αύριο δεν υπάρχεις.]]></page><page Index="26"><![CDATA[Γιώργος-Μενέλαος Μαρίνος






                   Το τραγούδι του κλόουν


                   Δεν έχεις πού να κοιμηθείς



                   δανείσου το παπούτσι μου


                   δεν έχεις πού να ζεσταθείς


                   δανείσου την καρδιά μου


                   δεν έχεις πού να πιεις νερό



                   ξεδίψασε στο δάκρυ μου


                   δεν έχεις πού να ονειρευτείς


                   δανείσου τα όνειρά μου.


                   Κρύβω βαθιά στις τσέπες μου


                   δυο ψίχουλα ψωμί,


                   κρύβω τον ήλιο, τα πουλιά



                   κι ένα άσπρο γιασεμί


                   κι όλα θα γίνουν αύριο


                   καρβέλια, χρώματα


                   για να χορτάσουν των παιδιών



                   μάτια και στόματα.]]></page><page Index="27"><![CDATA[Ανθολόγιο



                                                ’
                                            Ε και ΣΤ’


                                                     τάξης]]></page><page Index="28"><![CDATA[Οδυσσέας Ελύτης





                   Ο ήλιος ο ηλιάτορας






                   ΑΦΗΓΗΤΗΣ





                   Ο ήλιος ο ηλιάτορας



                   ο πετροπαιχνιδιάτορας


                   από την άκρη των ακρώ


                   κατηφοράει στο Ταίναρο


                   Φωτιά 'ναι το πιγούνι του


                   χρυσάφι το πιρούνι του






                   Ο ΗΛΙΟΣ





                   Ε σεις στεριές και θάλασσες


                   τ' αμπέλια κι οι χρυσές ελιές



                   ακούτε τα χαμπέρια* μου


                   μέσα στα μεσημέρια μου


                   «Σ' όλους τους τόπους κι αν γυρνώ]]></page><page Index="29"><![CDATA[μόνον ετούτον αγαπώ!»



                   ΑΝΕΜΟΙ





                   Άκου κι εμάς που μόλις εγυρίσαμε


                   νησιά και πολιτείες που γνωρίσαμε


                   Κρήτη και Μυτιλήνη Σάμο κι Iκαριά



                   Νάξο και Σαντορίνη Ρόδο Κέρκυρα


                   Σπίτια μεγάλα κι άσπρα σπίτια βουερά*


                   πάνω στη μαύρη πέτρα πάνω στα νερά


                   Ξάνθη Θεσσαλονίκη Βέροια Καστοριά


                   Γιάννενα Μεσολόγγι Σπάρτη και Μυστρά



                   Καμπαναριά και στέγες μες στη συννεφιά


                   κι όλα μαζί μια λύπη και μιαν ομορφιά.








                   * τα χαμπέρια (το χαμπέρι): οι ειδήσεις * βουερά (βουερός): γεμάτα


                   θόρυβο, γεμάτα ζωή]]></page><page Index="30"><![CDATA[Κώστας Βάρναλης





                   Να σ΄ αγναντεύω θάλασσα






                   Το ποίημα που ακολουθεί είναι απόσπασμα από τον «Πρόλογο» της

                   ποιητικής σύνθεσης του Βάρναλη Το φως που καίει. Το έργο αυτό, που

                   πρωτοδημοσιεύτηκε το 1922 στην Αλεξάνδρεια, διακρίνεται για τον

                   αγωνιστικό παλμό του και το κοινωνικό περιεχόμενο των ιδεών του. Ο


                   ποιητής, μάλιστα, χρησιμοποίησε το ψευδώνυμο Δήμος Τανάλιας.





                   Να σ' αγναντεύω, θάλασσα, να μη χορταίνω,


                   απ' το βουνό ψηλά


                   στρωτήν και καταγάλανη και μέσα να πλουταίνω



                   απ' τα μαλάματά* σου τα πολλά.





                   Να 'ναι χινοπωριάτικον* απομεσημερ', όντας*


                   μετ' άξαφνη νεροποντή



                   χιμάει μες απ' τα σύννεφα θαμπωτικά* γελώντας


                   ήλιος χωρίς μαντύ*.





                   Να ταξιδεύουν στον αγέρα τα νησάκια, οι κάβοι,]]></page><page Index="31"><![CDATA[τ' ακρόγιαλα σα μεταξένιοι αχνοί



                   και με τους γλάρους συνοδιά* κάποτ' ένα καράβι


                   ν' ανοίγουν να το παίρνουν οι ουρανοί.








                   * μαλάματα (το μάλαμα): τα χρυσάφια,τα χρυσαφένια χρώματα *


                   χινοπωριάτικον: φθινοπωρινό * όντας: όταν * θαμπωτικά: με τρόπο

                   εκθαμβωτικό * μαντύ: μανδύας * (η) συνοδιά: συνοδεία]]></page><page Index="32"><![CDATA[Λευτέρης Παπαδόπουλος





                   Η μάνα μου



                   Η μάνα μου φοράει τσεμπέρι*


                   σαν τις μανάδες τις παλιές.


                   Παίρνει την Παναγιά απ' το χέρι


                   και τρέχουνε στις γειτονιές



                   και σμίγουνε με τον κοσμάκη


                   που λέει το ψωμί ψωμάκι.





                   Κι όταν γυρνάνε κούτσα κούτσα


                   σαν δυο σκιές μες στη βραδιά


                   με τα φτωχόρουχά τους λούτσα



                   από βροχή και λασπουριά


                   δεν ξέρω να τις ξεχωρίσω


                   ποιανής το χέρι να φιλήσω.












                   * (το) τσεμπέρι: γυναικείο μαντίλι για το κεφάλι]]></page><page Index="33"><![CDATA[Ανδρέας Εμπειρίκος





                   Ο κορυδαλλός






                   Γλυκά θροΐζουν γύρω μου τα δένδρα. Τι υψηλός και αίθριος*


                   που είναι ο ουρανός! Μες στην ψυχή μου το ουράνιον τόξον


                   και στην καρδιά μου μέσα —στιλπνός*, πασίχαρος*



                   κορυδαλλός— λαλεί ο μικρός μου γιος.








                   * αίθριος: καθαρός και φωτεινός * στιλπνός: λαμπερός, γυαλιστερός *

                   πασίχαρος: εξαιρετικά χαρούμενος, ολόχαρος]]></page><page Index="34"><![CDATA[Ναζίμ Χικμέτ (μετάφραση: Γιάννης Ρίτσος)




                   Νανούρισμα


                   Κοιμήσου, εσύ ομορφούλα μου, κοιμήσου

                   Τον ύπνο φέρνω σου από κήπων μονοπάτια


                   Τί πράσινες κληματαριές στα καστανά σου μάτια

                   Κοιμήσου, εσύ ομορφούλα μου, κοιμήσου


                   και στ' αγγελούδια να γελάει σου η ψυχή

                   νάνι μου, εσύ.




                   Κοιμήσου, εσύ ομορφούλα μου, κοιμήσου


                   Τον ύπνο φέρνω σου απ' του πόντου τον αφρό

                   Ύπνο πλατύ και δροσερό, σα μέλισσας χορό αλαφρό


                   Κοιμήσου, εσύ ομορφούλα μου, κοιμήσου

                   κάτω απ' τ' ανέμου το λευκό πανί

                   νάνι μου, εσύ.





                   Κοιμήσου, εσύ ομορφούλα μου, κοιμήσου

                   Τον ύπνο φέρνω σου απ' αστέρια μακρινά

                   Ύπνο γλαυκόμαυρο* σε χρώματα βελούδινα


                   Κοιμήσου, εσύ ομορφούλα μου, κοιμήσου

                   στο προσκεφάλι σου η καρδιά μου ξαγρυπνεί


                   νάνι μου, εσύ.]]></page><page Index="35"><![CDATA[Ιούλιος Τυπάλδος





                   Οι γκιόνηδες



                   Γκιόνης και κουκουβάγια έλεγαν μια νυχτιά:


                   Τι μαύρη τύχη είν' τούτη οπού μας πολεμά!


                   Ευφραίνομε τες νύχτες με τη γλυκιά φωνή,


                   κι όλοι επαινούν τ' αηδόνι, που σαν εμάς λαλεί.



                   Συκοφαντία και φθόνος τον κόσμο κυβερνούν


                   μεγάλους ταπεινώνουν, μικρούς υμνολογούν.


                   Λοιπόν, τους έπαινούς μας ας ψάλλομεν εμείς,


                   γιατί να μας παινέσει δε θα βρεθεί κανείς.]]></page><page Index="36"><![CDATA[Δημοτικό τραγούδι






                   Μοραΐτικα κάλαντα


                   Χριστούγεννα, πρωτούγεννα, πρώτη γιορτή του χρόνου

                   για βγάτε*, διέτε*, μάθετε πως ο Χριστός γεννάται.

                   Γεννάται κι ανατρέφεται με μέλι και με γάλα.


                   Το μέλι τρών' οι άρχοντες, το γάλα οι αφεντάδες

                   και το μελισσοβότανο* να νίβονται* οι κυράδες.




                   Κυρά ψηλή, κυρά λιγνή, κυρά γαϊτανοφρύδα*,


                   κυρά μ' όταν στολίζεσαι να πας στην εκκλησιά σου

                   βάζεις τον ήλιο πρόσωπο και το φεγγάρι αγκάλη


                   και τον καθάριο αυγερινό τον βάζεις δαχτυλίδι.




                   Εμείς εδώ δεν ήρθαμε να φάμε και να πιούμε,

                   παρά σας αγαπούσαμε κι ήρθαμε να σας δούμε.

                   Δώστε μας και τον κόκορα, δώστε μας και την κότα,


                   δώστε μας και πέντ' έξι αυγά να πάμε σ' άλλη πόρτα.




                   *βγάτε (βγαίνω): βγείτε *διέτε (βλέπω): δείτε *το μελισσοβότανο:
                   θαμνώδες αρωματικό φυτό *να νίβονται (νίβομαι): πλένουν τα χέρια

                   και το πρόσωπο τους *(η) γαϊτανοφρύδα: η γυναίκαπου έχει λεπτό και
                   κομψό (τοξωτό) φρύδι.]]></page><page Index="37"><![CDATA[Πέντε Τούρκοι την κυνηγούν, πέντε τζοχανταραίοι*.



                   «Τούρκοι, για μην παιδεύεστε, μην έρχεστε σιμά μου*,


                   σέρνω φουσέκια στην ποδιά και βόλια στις μπαλάσκες*.


                   — Κόρη, για ρίξε τ' άρματα, γλίτωσε τη ζωή σου.


                   — Τι λέτε, μωρ' παλιότουρκοι και σεις παλιοζαγάρια*;


                   Εγώ είμαι η Λένω Μπότσαρη, η αδερφή του Γιάννη,



                   και ζωντανή δεν πιάνουμαι εις των Τουρκών τα χέρια».








                   * τα Γιάννινα: στα Γιάννινα * οι αρφανές (αρφανός): οι ορφανές * οι

                   μαύρες (η μαύρη): οι δύστυχες * μόν: αλλά, αντίθετα * πήρε δίπλα τα


                   βουνά: ανέβηκε στα βουνά (για όσους καταδιώκονται) * τουφέκι σισανέ

                   (ο σισανές): είδος τουφεκιού με εξάγωνη κάννη * (οι) τζοχανταραίοι: οι

                   επίλεκτοι σωματοφύλακες * σιμά μου: κοντά μου * στις μπαλάσκες (η

                   μπαλάσκα): στις θήκες για τα πυρομαχικά * παλιοζαγάρια (το

                   παλιοζαγάρι): παλιόσκυλα]]></page><page Index="38"><![CDATA[Διονύσιος Σολωμός





                   Οι ελεύθεροι πολιορκημένοι






                   «Οι ελεύθεροι πολιορκημένοι» είναι ένα από τα σημαντικότερα

                   ποιητικά έργα του Διον. Σολωμού. Αποτελείται από τρία σχεδιάσματα,


                   δηλαδή προσχέδια, στα οποία ο ποιητής κατέγραψε τις σκέψεις του,

                   χωρίς ωστόσο να δώσει μια τελειωτική και ολοκληρωμένη σύνθεση. Στο

                   Β' σχεδίασμα, μέρος του οποίου αποτελεί το κείμενο μας, περιγράφεται

                   η τραγική θέση των πολιορκημένων στο Μεσολόγγι, την ώρα που το

                   φυσικό περιβάλλον βρίσκεται στην καλύτερη ώρα του. Είναι άνοιξη, η


                   ομορφιά κυριαρχεί παντού, ο τόπος σφύζει από ζωή. Ο πόνος κάτω από

                   τέτοιες συνθήκες είναι αβάσταχτος. Δεν είναι μόνο οι Τούρκοι που

                   αντιμάχονται τους σκελετωμένους ήρωες· και αυτή ακόμη η φύση, με

                   την ονειρεμένη ομορφιά της, τους κάνει να αμφιταλαντεύονται: να

                   μείνουν και να πέσουν, εκτελώντας το χρέος τους, ή να προσπαθήσουν


                   να φύγουν, για να χαρούν τη γλύκα της ζωής;





                   Ο Απρίλης με τον Έρωτα χορεύουν και γελούνε,


                   κι όσ' άνθια βγαίνουν και καρποί τόσ' άρματα σε κλειούνε*.]]></page><page Index="39"><![CDATA[Λευκό βουνάκι πρόβατα κινούμενο βελάζει,



                   και μες στη θάλασσα βαθιά ξαναπετιέται πάλι,


                   π' ολονυχτίς εσύσμιξε με τ' ουρανού τα κάλλη.


                   Και μες στης λίμνης τα νερά, όπ' έφθασε μ' ασπούδα*,


                   έπαιξε με τον ίσκιο της γαλάζια πεταλούδα,


                   που ευώδιασε τον ύπνο της μέσα στον άγριο κρίνο·



                   το σκουληκάκι βρίσκεται σ' ώρα γλυκιά κι εκείνο.


                   Μάγεμα η φύσις κι όνειρο στην ομορφιά και χάρη·


                   η μαύρη πέτρα ολόχρυση και το ξερό χορτάρι.


                   Με χίλιες βρύσες χύνεται, με χίλιες γλώσσες κρένει*:


                   «Όποιος πεθάνει σήμερα χίλιες φορές πεθαίνει».









                   * σε κλειούνε: σε κλείνουν, σε αποκλείουν * (η) ασπούδα: η βιασύνη, η

                   γρηγοράδα *κρένει (κρένω): λέει, αποκρίνεται]]></page><page Index="40"><![CDATA[Ανδρέας Κάλβος





                   Ο φιλόπατρις






                   Ω φιλτάτη* πατρίς,


                   Ω Θαυμασία νήσος,



                   Ζάκυνθε· συ μου έδωκας*


                   Την πνοήν και


                   Τα του Απόλλωνος χρυσά δώρα*!





                   Ποτέ δεν σε ελησμόνησα,


                   Ποτέ·— Και η τύχη μ' έρριψε



                   Μακρά από σε·με είδε


                   Το πέμπτον του αιώνος*


                   Εις ξένα έθνη.






                   Συ, όταν τα ουράνια


                   Ρόδα με το αμαυρότατον*


                   Πέπλον σκεπάζει η νύκτα,]]></page><page Index="41"><![CDATA[Συ είσαι των ονείρων μου



                   Η χαρά μόνη.


                   Μοσχοβολάει το κλίμα σου,


                   Ω φιλτάτη πατρίς μου,


                   Και πλουτίζει το πέλαγος


                   Από την μυρωδίαν



                   Των χρυσών κίτρων.





                   Η λαμπάς η αιώνιος


                   Σου βρέχει την ημέραν


                   Τους καρπούς, και τα δάκρυα



                   Γίνονται της νυκτός


                   Εις εσέ κρίνοι.





                   Είσαι ευτυχής· και πλέον


                   Σε λέγω ευτυχεστέραν,



                   Ότι συ δεν εγνώρισας*


                   Ποτέ την σκληράν μάστιγα


                   Εχθρών, τυράννων.






                   Ας μη μου δώσει η μοίρα μου]]></page><page Index="42"><![CDATA[Εις ξένην γην τον τάφον



                   Είναι γλυκύς ο θάνατος


                   Μόνον όταν κοιμώμεθα


                   Εις την πατρίδα.















                   * φιλτάτη (φίλτατος): πολυαγαπημένη * μου έδωκας (αρχαιόμορφος

                   τύπος του αόριστου): μου έδωσες * του Απόλλωνος τα χρυσά δώρα:

                   εννοεί την ποιητική έμπνευση, τα ποιητικά χαρίσματα * το πέμπτον του


                   αιώνος: είκοσι χρόνια (το ένα πέμπτο του 19ου αιώνα) * το

                   αμαυρότατον (αμαυρότατος): κατάμαυρο,θεοσκότεινο * εγνώρισας:

                   εγνώρισες (αρχαιόμορφος τύπος, όπως το έδωκας)]]></page><page Index="43"><![CDATA[Νίκος Γκάτσος





                   Μπαρμπαγιάννη Μακρυγιάννη


                   Μπαρμπαγιάννη Μακρυγιάννη


                   δε μας τα 'γραψες καλά

                   δες ο Έλληνας τι κάνει

                   για ν' ανέβει πιο ψηλά.




                   Μπαρμπαγιάννη Μακρυγιάννη


                   πάρε μαύρο γιαταγάνι

                   κι έλα στη ζωή μας πίσω


                   το στραβό να κάνεις ίσο.




                   Μπαρμπαγιάννη Μακρυγιάννη

                   δε μας τα 'γραψες σωστά


                   το φιλότιμο δε φτάνει

                   για να πάει κανείς μπροστά.




                   Μπαρμπαγιάννη Μακρυγιάννη

                   πάρε μαύρο γιαταγάνι


                   κι έλα στη ζωή μας πίσω

                   το στραβό να κάνεις ίσο.]]></page><page Index="44"><![CDATA[Γιάννης Ρίτσος





                   Λαός



                   Ο Γιάννης Ρίτσος έγραψε τα Δεκαοχτώ λιανοτράγουδα της πικρής

                   πατρίδας μετά από παράκληση του Μίκη Θεοδωράκη να μελοποιήσει

                   κάτι δικό του. Τα περισσότερα γράφτηκαν μέσα σε μία ημέρα, στις 16

                   Σεπτεμβρίου 1968. Στα τραγούδια αυτά ο ποιητής, συνεχίζοντας την


                   παράδοση του δημοτικού τραγουδιού, εκφράζει την πίστη του στη

                   δύναμη και τη συνέχεια του ελληνισμού.





                   Μικρός λαός και πολεμά δίχως σπαθιά και βόλια



                   για όλου του κόσμου το ψωμί, το φως και το τραγούδι.





                   Κάτω απ' τη γλώσσα του κρατεί τους βόγκους και τα ζήτω


                   κι αν κάνει πως τα τραγουδεί ραγίζουν τα λιθάρια.]]></page><page Index="45"><![CDATA[Παιδικά νανουρίσματα


                   Τα νανουρίσματα ή ναναρίσματα, γνωστά σε όλους τους λαούς της γης,

                   είναι γλυκά τραγουδάκια, πλούσια σε συναισθήματα και ανθρωπιά. Η

                   μελωδία τους είναι ευχάριστη, απαλή και μονότονη, για να προκαλέσει


                   τον ύπνο. Χαρακτηριστική είναι η τρυφερότητα που τα διακρίνει και

                   προέρχεται από τη στοργική διάθεση της μητέρας, η οποία,

                   τραγουδώντας τα, εύχεται όλα τα καλά για την υγεία και την προκοπή

                   του παιδιού της.









                   Ύπνε, που παίρνεις τα μωρά, έλα πάρε και τούτο,


                   μικρό μικρό σου το 'δωσα, μεγάλο φέρε μου το,


                   μεγάλο σαν ψηλό δεντρί κι ίσο σα γκυπαρίσσι*,


                   κι οι κλώνοι ντου* ν' απλώνουνται σ' ανετολή* και δύση.






                   * * *





                   Έλα, νύπνε*, κι έπαρέ το



                   και γλυκά αποκοίμησέ το.]]></page><page Index="46"><![CDATA[Έλα, νύπνε, μερωτή* μου,



                   μέρωσέ μου το παιδί μου.





                   Δώσ' του, Παναγία, χρόνοι,


                   να γενεί παππούς μ' αγγόνι.






                   Νάνι το παιδί μου, νάνι,


                   κι όπου του πονεί να γειάνει.





                   Που κοιμάται και μερώνει


                   και ξυπνά και μεγαλώνει.






                   Που κοιμάται σαν αρνάκι


                   το γλυκό μου μωρουδάκι.









                   *σα γκυπαρίσσι: σαν κυπαρίσσι * ντου: του * ανετολή: ανατολή *

                   νύπνε: ύπνε * μερωτή (ο μερωτής): που ημερώνεις, που καταπραΰνεις,

                   που χαρίζεις την ηρεμία]]></page><page Index="47"><![CDATA[Λιανοτράγουδα


                   Τα λιανοτράγουδα είναι δίστιχα δημοτικά ποιήματα. Αναφέρονται στους


                   καημούς και στα βάσανα της αγάπης, στην ομορφιά της αγαπημένης,

                   στην παντρειά. Άλλοτε πάλι είναι επαινετικά ή σκωπτικά, δηλαδή έχουν

                   χαρακτήρα περιπαικτικό, κοροϊδευτικό. Το είδος των σύντομων

                   τραγουδιών αυτών είναι πολύ συνηθισμένο στην Κρήτη και στην Κύπρο.






                   α'


                   Απ' όλα τ' άστρα τ' ουρανού ένα είναι που σου μοιάζει,


                   ένα που βγαίνει το πουρνό*, όταν γλυκοχαράζει.





                   β'



                   Κυπαρισσάκι μου ψηλό, ποια βρύση σε ποτίζει,


                   που στέκεις πάντα δροσερό κι ανθείς και λουλουδίζεις;





                   Υ'



                   Όντε* σ' εγέννα η μάνα σου, ο ήλιος εκατέβη


                   και σου 'δωκε την ομορφιά και πάλι μετανέβη*.





                   δ']]></page><page Index="48"><![CDATA[Α* μ' αγαπάς κι είν' όνειρο, ποτέ να μην ξυπνήσω,



                   γιατί με την αγάπη σου ποθώ να ξεψυχήσω.


                   ε'


                   Να 'χα το σύννεφ' άλογο και τ' άστρη* χαλινάρι,


                   το φεγγαράκι της αυγής να 'ρχουμου* κάθε βράδυ.






                   στ'


                   Χωρίς αέρα το πουλί, χωρίς νερό το ψάρι,


                   χωρίς αγάπη δε βαστούν κόρη και παλικάρι.









                   *(το) πουρνό: το πρωί * όντε: όταν * μετανέβη (μετανεβαίνω):

                   ξανανέβηκε ψηλά * α: αν * τ' άστρη (= τα άστρη): τα άστρα * να

                   'ρχουμου: να ερχόμουν]]></page><page Index="49"><![CDATA[Γιάννης Ρίτσος





                   Ειρήνη


                   Τ' όνειρο του παιδιού είναι η ειρήνη.



                   Τ' όνειρο της μάνας είναι η ειρήνη.


                   Τα λόγια της αγάπης κάτω απ' τα δέντρα


                   είναι η ειρήνη.





                   Ο πατέρας που γυρνάει τ' απόβραδο μ' ένα φαρδύ χαμόγελο στα



                   μάτια


                   μ' ένα ζεμπίλι* στα χέρια του γεμάτο φρούτα


                   κι οι σταγόνες του ιδρώτα στο μέτωπο του


                   είναι όπως οι σταγόνες του σταμνιού που παγώνει το νερό στο


                   παράθυρο,


                   είναι η ειρήνη.





                   Ειρήνη είναι ένα ποτήρι ζεστό γάλα κι ένα βιβλίο μπροστά στο


                   παιδί που ξυπνάει.]]></page><page Index="50"><![CDATA[Η ειρήνη είναι τα σφιγμένα χέρια των ανθρώπων



                   είναι το ζεστό ψωμί στο τραπέζι του κόσμου


                   είναι το χαμόγελο της μάνας.


                   Μονάχα αυτό.


                   Τίποτ' άλλο δεν είναι η ειρήνη.












                   * (το) ζεμπίλι: μεγάλος σάκος από καουτσούκ, ψάθα, χοντρό ύφασμα ή

                   πλεχτό δίχτυ, που χρησιμοποιείται για τη μεταφορά οικοδομικών

                   υλικών ή και για ψώνια]]></page><page Index="51"/></pages></Search>
